---
tags: "语言学"
dg-publish: true
dg-permalink: /notes/guyinniangrierniuguinishuo
---
- 上古没有娘纽和日纽，三十六字母中的娘、日二纽，上古音都归入泥纽。

《孙膑兵法》“神**戎**（龙）战斧遂，黄帝战蜀禄”
古音有舌头泥纽。其后支别，则舌上有娘纽，半舌半齿有日纽，于古皆泥纽也。何以明之？
“涅”从日声。《广雅·释诂》：涅，泥也。涅而不缁，亦为泥而不滓，是日、泥音同也。“䵒”从日声。《说文》引传不义不䵒；《考工记》弓人杜子春注引传不义不昵，是日昵音同也。（昵今音尼质切，为娘纽字。古尼昵皆音泥，见下。）《传》曰：姬姓日也，异姓月也。二姓何缘比况日月？《说文》𢓴字从日，亦从内声作𢓇，是古音“日”与内近。“月”字古文作外，韵纽悉同，则古月、外同字。（日月所以比内外者，《天文志》曰：日有中道，月有九行。中道者，黄道，一曰光道。九行者，黑道二，出黄道北；赤道二，出黄道南；白道二，出黄道西；青道二，出黄道东。是为日道在内，月行在外。）姬姓内也，异姓外也，音义同则以日月况之。太史公说：武安贵，在日月之际。亦以日月见外戚也。“日”与泥内同音，故知其在泥纽也。
[国故论衡/古音娘日二纽归泥说 - 维基文库，自由的图书馆 (wikisource.org)](https://zh.wikisource.org/zh-hans/%E5%9C%8B%E6%95%85%E8%AB%96%E8%A1%A1/%E5%8F%A4%E9%9F%B3%E5%A8%98%E6%97%A5%E4%BA%8C%E7%B4%90%E6%AD%B8%E6%B3%A5%E8%AA%AA)